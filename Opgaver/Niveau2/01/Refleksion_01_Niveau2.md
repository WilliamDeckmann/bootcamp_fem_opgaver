# Refleksion 01 (Niveau 2)

23-08-2021

Denne opgave tog en del længere tid en jeg havde regnet med, men da jeg først havde forstået den grundlæggende funktionalitet, gav opgaven pludselig meget mere mening.

Det første jeg gjorde, var at prøve at finde det "target" der var på det klikkede element, derefter skulle der bare bruges en "toggle" funktion til at tilføje en klasse med en style der ville ændre på baggrundsfarven på elementet.

Derefter skulle jeg finde ud af hvordan jeg kunne sikre mig at alle andre elementer blev "nulstillet", (altså at deres klasse blev fjernet igen), så de vendte tilbage til deres originale stadie. Dette tog meget længere tid end forventet da jeg ikke kunne få den til at reagere på flere end det første element i rækken.

Denne problematik var ret irriterende at arbejde med, men til sidst fik jeg det tip at jeg skulle bruge et "for-loop" til at løse mit problem. Derefter tog det ikke lang tid før at jeg fandt frem til den rette struktur, og fik løst problemet.

Til sidst satte jeg hver del af funktionaliteten ind i hver sin funktion, for at dele koden lidt op.


- William Deckmann